---
layout: single
title: L'Azienda 
permalink: /azienda/
---

L’Azienda Agricola Fea si trova a Calosso, un paesino immerso tra le colline del
Monferrato, terra del Moscato e di grandi vini. Il paesaggio tutt’intorno
ha un fascino particolare, da una parte filari e ancora filari di viti e
dall’altro si intravede il territorio aspro e austero delle Langhe.   E’ in
questo silenzio dove tutto è scandito dal susseguirsi delle stagioni che
l’azienda nasce nei primi anni sessanta grazie ai sacrifici e alla volontà
di Giulio di far conoscere l’amore per questa terra attraverso il vino.
Vino fatto per passione, desiderio di migliorarlo, di renderlo unico come
unica è stata la capacità e la gioia di trasmettere il proprio attaccamento a
queste colline al genero, Giuseppe, attuale proprietario dell’azienda.
Giuseppe all’inizio degli anni Novanta decide di lasciare la propria
occupazione per dedicarsi interamente alla nuova attività vitivinicola,
imparando i segreti del mestiere dallo suocero.   Un bicchiere del nostro
vino racchiude l’antica esperienza di chi ha iniziato a farlo e la continuità
di chi ha creduto nella propria capacità di far conoscere e apprezzare agli
altri ciò che queste vigne da sempre rappresentano: la scopo della propria
vita. 
